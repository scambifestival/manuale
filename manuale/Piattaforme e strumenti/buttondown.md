---
title: Buttondown
description: >-
  Come utilizzare Buttondown per inviare newsletter, aggiungere iscritti e
  modificare impostazioni relative
---
L’archivio delle newsletter passate si trova [qui](https://buttondown.email/scambi/archive/), mentre su [epistulae.scambi.org](https://epistulae.scambi.org) (che reindirizza a [buttondown.email/scambi](https://buttondown.email/scambi/)) si trova la pagina principale. Invece, le credenziali per accedere sono [qui](https://nuvola.scambi.org/apps/passwords/).

!!! info
	**IMPORTANTE**: accedendo all’account Buttondown di Scambi, si ottiene l’accesso a dati sensibili di centinaia di persone. È fondamentale che tali dati non vengano condivisi con nessuno e che non escano dalla piattaforma.

## Scrivere una newsletter

1. Andare su [buttondown.email/emails](https://buttondown.email/emails)
2. Utilizzare l’editor Markdown cliccando su `Markdown` e attivare la _preview_ cliccando su `Showing preview`
3. Immediatamente attivare il salvataggio automatico cliccando su `Autosave`, in basso a destra: <img src="../.gitbook/assets/buttondown-autosave.png" alt="" data-size="line">
4. Scrivere il testo dell’email utilizzando la sintassi Markdown, di cui le istruzioni per l’utilizzo sono [qui](markdown.md).
5. È possibile programmare l’invio automatico della newsletter in un secondo momento, cliccando su `Sending immediately` e scegliendo una data e un orario nella finestra che si apre
6. È possibile selezionare una cerchia stretta di iscritti a cui inviare la newsletter, o, altrimenti, per escludere un gruppo specifico. Nell’immagine che segue, l’email sarà inviata unicamente a iscritti che sono etichettati con `Dissolvenze` e che contemporaneamente non sono elichettati come `Italian`. Per selezionare un gruppo, cliccare una volta, mentre per escluderne uno, cliccare due volte.\
   <img src="../.gitbook/assets/buttondown-sending-to.png" alt="" data-size="original">
7. Se si desidera tenere privata l’email inviata, bisognerà fare in modo che non appaia su epistuae.scambi.org. Per fare questo, cambiare le impostazioni nel pulsante mostrato nell’immagine:\
   <img src="../.gitbook/assets/buttondown-visibility.png" alt="" data-size="original">
8. Prima dell’invio definitivo, può essere una buona idea inviare una copia della bozza all’email di scambi e eventualmente ad altri:  
   ![](https://x.scambi.org/assets/manual/buttondown-send-draft.png)
9. Una volta che tutto è certo e confermato, cliccare sul bottone blu per inviare l’email.

## Archivio e modifica

L’archivio delle newsletter è visibile su [https://buttondown.email/scambi/archive/](https://buttondown.email/scambi/archive/). È possibile modificare la versione in archivio di un’email già inviata andando su [buttondown.email/archive](https://buttondown.email/archive).

## Gestione iscritti

Su [buttondown.email/subscribers](https://buttondown.email/subscribers) è possibile vedere l’elenco completo degli iscritti, e modificarne le caratteristiche. Si possono aggiungere cliccando su `Add`; singolarmente, cliccando sui tre puntini o selezionando più di un utente alla volta, si possono modificare i tag di appartenenza.
