---
title: Assemblea
description: L’assemblea dei soci è la riunione in cui i soci partecipano all’amministrazione dell’associazione.
---
L’assemblea è una riunione formale con valore ufficiale, a cui sono tenuti a partecipare **tutti i soci** dell’[associazione](README.md), inclusi i simpatizzanti e gli onorari. Generalmente, ogni anno si tengono quattro assemblee (in media, una **ogni tre mesi**).

Nel dettaglio, l’assemblea viene convocata e si svolge secondo l’[articolo 9 dello statuto](statuto.md#art.-9-assemblea):

> ## ART. 9 – Assemblea
>
> 1. L’assemblea è composta dagli associati ed è l’organo sovrano. È presieduta dal Presidente dell’associazione o, in sua assenza, dal Vicepresidente o da un Presidente dell’Assemblea eletto dagli associati tra i suoi membri.
> 2. Deve essere convocata <mark>almeno una volta all’anno</mark> dal Presidente per l’approvazione del bilancio e ogni qualvolta il presidente lo ritenga necessario.
> 3. È convocata mediante avviso scritto da inviare <mark>almeno 8 giorni prima</mark> di quello fissato per l’adunanza, contenente la data della riunione, l’orario, il luogo, l’ordine del giorno e l’eventuale data di seconda convocazione, che non potrà avere luogo prima che siano trascorse 24 ore dalla prima convocazione. Tale comunicazione può avvenire a mezzo lettera, fax, e-mail.
> 4. L’Assemblea è inoltre convocata a richiesta motivata di almeno un decimo degli associati o quando l’organo amministrativo lo ritenga necessario.
> 5. <mark>I voti di norma sono palesi</mark>, tranne quelli riguardanti la nomina o la revoca delle cariche associative, le azioni di responsabilità e nell’ipotesi in cui il Presidente lo ritenga opportuno in ragione della delibera.
> 6. Hanno diritto di voto in Assemblea tutti coloro che sono iscritti da almeno tre mesi nel libro degli associati e sono in regola con il pagamento della quota associativa.
> 7. Ciascun associato ha un voto. <mark>Ciascun associato può farsi rappresentare in assemblea da un altro associato</mark>, conferendo delega scritta, anche in calce alla convocazione. <mark>Ciascun associato può rappresentare sino ad un massimo di tre associati</mark> se l’associazione ha un numero di associati inferiore a cinquecento e di cinque associati se l’associazione ha un numero di associati non inferiore a cinquecento.
> 8. Delle riunioni dell’assemblea è redatto il **verbale**, sottoscritto dal Presidente e dal segretario verbalizzante e conservato presso la sede dell’associazione.
> 9. L’Assemblea può essere ordinaria o straordinaria. È straordinaria quella convocata per la modifica dello statuto, per lo scioglimento e la devoluzione del patrimonio, per l’eventuale trasformazione, fusione, scissione dell’associazione. È ordinaria in tutti gli altri casi.
> 10. L’assemblea ordinaria è regolarmente costituita in prima convocazione con la presenza della metà più uno degli associati e <mark>in seconda convocazione qualunque sia il numero degli aderenti presenti</mark>. L’assemblea delibera a maggioranza dei voti dei presenti.
> 11. L’assemblea straordinaria delibera e modifica lo statuto dell’associazione con la presenza di almeno il sessanta per cento degli associati e il voto favorevole della maggioranza dei presenti.
> 12. L’assemblea straordinaria delibera lo scioglimento e la liquidazione nonché la devoluzione del patrimonio con il voto favorevole di almeno tre quarti degli associati.
> 13. Nelle deliberazioni di approvazione del bilancio e in quelle che riguardano la loro responsabilità, gli amministratori non hanno diritto di voto.
> 14. L’Assemblea ha i seguenti **compiti**:
>		1. nomina e revoca i componenti degli organi sociali;
>		2. nomina e revoca, quando previsto, il soggetto incaricato della revisione legale dei conti;
>		3. approva il bilancio e, se previsto, il bilancio sociale;
>		4. delibera sulla responsabilità dei componenti degli organi sociali e promuove azione di responsabilità nei loro confronti;
>		5. delibera sull’esclusione degli associati;
>		6. delibera sulle modificazioni dell’atto costitutivo o dello statuto;
>		7. approva l’eventuale regolamento dei lavori assembleari;
>		8. delibera lo scioglimento, la trasformazione, la fusione o la scissione dell’associazione;
>		9. delibera sugli altri oggetti attribuiti dalla legge, dall’atto costitutivo o dallo statuto alla sua competenza.

[Assemblea](assemblea.md){ .md-button }

Come specificato nel comma 7 dell’[articolo 9 dello statuto](statuto.md#art.-9-assemblea), i soci assenti potranno delegare un altro socio per votare in loro vece. I soci presenti potranno rappresentare <mark>al massimo **tre** assenti ciascuno</mark>.

Inoltre, come da [art. 5, c. 2.1](statuto.md#art.-5-associati-procedure-di-ammissione-ed-esclusione) e [art. 9 c. 6](statuto.md#art.-9-assemblea), hanno diritto di partecipare e di votare <mark>unicamente soci iscritti da almeno tre mesi</mark>.

!!! info
	Per perseguire la massima semplicità possibile, ma contemporaneamente rispettare i nostri principi, abbiamo scelto di utilizzare una piattaforma che <mark class='red'>non limita sistematicamente i voti</mark> e, soprattutto, <mark class='red'>non prevede la funzione di “delega”</mark> di un altro socio. Sono dunque fondamentali la **lealtà** e la **serietà** di ciascun socio nel <mark>votare solamente per quante volte ne ha diritto</mark>.

## Verbale

All’inizio di ogni assemblea viene nominatə unə verbalista, a cui è affidato il compito di prendere nota di tutto ciò che accade durante la riunione, in particolare annotando i dettagli delle votazioni e delle delibere.

Gli step da compiere sono:

1. Su [Nuvola](../../tools/nuvola.md), duplicare il file “[Carta intestata APS Oltre.odt](https://nuvola.scambi.org/index.php/f/259232 'Carta intestata APS Oltre.odt')”, rinominarlo “anno.mese.giorno Verbale assemblea.odt” e posizionarlo nella cartella [Verbali > Assemblee](https://nuvola.scambi.org/index.php/f/1164 'Cartella “Assemblee”').
2. Scrivere l’orario di inizio dell’assemblea
3. Scrivere chi sono verbalista e presidente dell’assemblea
4. annotare i passaggi e gli interventi importanti, con i relativi orari
5. Scrivere l’orario di fine assemblea
6. Apporre sul verbale la firma di verbalista e presidente dell’assemblea
7. Salvare in formato PDF il verbale firmato

## Buone abitudini

Per quanto lo statuto indichi come l’assemblea debba svolgersi per avere un valore legale, è importante importantissimo super importantissimo seguire alcune buone abitudini che non sono formalmente specificate, ma che sono <mark>fondamentali per svolgere la nostra attività con facilità e serenità</mark>.

### Seconda convocazione

Come puoi leggere nel [comma 10 dell’articolo 9 dello statuto](statuto.md#art.-9-assemblea), tutte le assemblee sono convocate in due momenti diversi: una prima convocazione, in cui <mark>è necessario un quorum</mark> di partecipazione affinché l’assemblea sia valida, ed una seconda convocazione, in cui non è necessaria una partecipazione minima.

Dunque, l’email di convocazione inviata a ciascun socio contiene due convocazioni, di cui la prima è ad un orario impossibile (ad esempio nel mezzo della notte). Questo stratagemma è pensato per fare in modo che l’assemblea si tenga per forza di cose in **seconda convocazione**, per cui non sarà necessario un numero minimo di soci partecipanti.

Per questa ragione, nell’email di risposta è fondamentale <mark>**specificare** che si è presenti esclusivamente in seconda convocazione</mark>.

